-147-

tatis thesauros, libros manu scriptos poetarum Romanorum,
imprimis Vergilii Aeneida et Ovidii Metamorphoses, secum
portantes in terram continentem profugemnt. Quorum
studiis ingentem commentariorum ac scholiorum copiam
= pueris Germanis et Gallis erudiendis conscriptam debemus,
et nostrum quoque libellum fabularum e tali schola pro-
fectum esse talibusque rebus inservisse valde mihi pro· -
babile est.

Nomen Mythographi Il enucleare iam A. Mai conatus
est Quin Lactantius Placidus opusculi mythologici auctor
esset dubitari non posse, nam inter Lactantii commentarios
ad Statii poemata et Mythgraphum ll non solum per·
magnam esse similitudinem, sed saepe eandem rem (Bod.
praef. p. VIl); praeterea utrumque nullis saepius auctoribus
usum esse quam Vergilio Horatio Lucano. Sed addit:
Rem nunc prolixius urgere non libet Quam inanibus
argumentis haec Maii , suspicio sustineretur iam Bodius
vidit (praef. p. XVII), qui haec omnia quae Maius protulit
· multo melius ad Mythographum Ι quadrare suo iure
monuit. Neque quidquam mea quidem sententia ex ea
re concludere licet, quod in cod. Vindobonensi Mytho-
graphi Il fabulis Lactantii Placidi excerpta ex Ovidii
Metamorphoseon libris adhaerent, et 'in eodem codice
nostro Mythographo opus Lactantii Finniani praefixum
est. Nam primum commentarios Statianos et Narrationes
quae dicuntur Fabularum Ovidianarum eidem auctori
Lactantio Placido tribuendas esse omnino non constat3
deinde inter Lactantii Firmiani Instit. Div. librosVlI et Fa-
bularium nostrum poeticum inde a fol. 179-213 Tertulliani
Apologeticus interpositus est. 'Ad tempus igitur, quoad alia
subsidia praesto non sunt, ecquis fuerit Mythographus ll

et quam in aetatem incidat, in medio relinquendum
nobis est.

-.Μ

 

